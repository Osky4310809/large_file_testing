{"organizations": [], "uuid": "1bfe7c5df125cb4605119c11be2664f3ace8b91b", "thread": {"social": {"gplus": {"shares": 0}, "pinterest": {"shares": 0}, "vk": {"shares": 0}, "linkedin": {"shares": 4}, "facebook": {"likes": 157, "shares": 157, "comments": 0}, "stumbledupon": {"shares": 0}}, "site_full": "www.nieuwsblad.be", "main_image": "https://nbocdn.akamaized.net/Assets/Images_Upload/2017/03/07/a3d3fcfc-0320-11e7-bc8c-aaa250e053e5_web_scale_0.081056_0.081056__.jpg", "site_section": "http://feeds.nieuwsblad.be/life/culinair", "section_title": "Het Nieuwsblad : Extra", "url": "http://www.nieuwsblad.be/cnt/dmf20170307_02766787", "country": "BE", "domain_rank": 6008, "title": "Dimitri Vegas & Like Mike winnen Ultratop Streaming Award", "performance_score": 1, "site": "nieuwsblad.be", "participants_count": 0, "title_full": "Dimitri Vegas & Like Mike winnen Ultratop Streaming Award", "spam_score": 0.0, "site_type": "blogs", "published": "2017-03-07T17:18:00.000+02:00", "replies_count": 0, "uuid": "1bfe7c5df125cb4605119c11be2664f3ace8b91b"}, "author": "", "url": "http://www.nieuwsblad.be/cnt/dmf20170307_02766787", "ord_in_thread": 0, "title": "Dimitri Vegas & Like Mike winnen Ultratop Streaming Award", "locations": [], "entities": {"persons": [], "locations": [], "organizations": []}, "highlightText": "", "language": "english", "persons": [], "text": "Dimitri Vegas & Like Mike winnen Ultratop Streaming Award Vandaag om 11:18 Mail Brussel - \nDimitri Vegas & Like Mike hebben de dinsdag Ultratop Streaming Award gekregen, de prijs voor de meest gestreamde artiest van 2016 in België. Het dj-duo kreeg de award uit handen van minister voor Digitale Agenda Alexander De Croo. \n“Dimitri Vegas & Like Mike scoorden grote hits met ‘Hey Baby’ en ‘Stay A While’ en houden zo Lost Frequencies op nipte afstand”, zegt Sam Jaspers, directeur van Ultratop, dat de tweede Ultratop Streaming Award uitreikt in samenwerking met de Belgian Entertainment Association (BEA). “‘What Is Love 2016’ van Lost Frequencies was wel het meest gestreamde lokale nummer in 2016”. K3, Oscar And The Wolf en Tourist LeMC vervolledigen de top 5 van meest gestreamde lokale artiesten in 2016. \nUit de cijfers van BEA over de Belgische muziekmarkt in 2016 blijkt overigens dat streaming een hoge vlucht aan het nemen is. Streaming is in België goed voor een omzet van bijna 40 miljoen euro, een groei van 64 procent ten opzichte van 2015, en goed voor een marktaandeel van 33,5 procent. \n“Het belang van muziekstreaming voor artiesten en de muziekindustrie zal enkel maar toenemen”, aldus minister De Croo, zelf fervent gebruiker van muziekstreaming. “De Ultratop Streaming Award 2016 bewijst dat Belgische artiesten wereldwijd succes kunnen kennen, gesteund door producenten die investeren in lokaal talent.” \n“We zijn heel blij deze award te mogen ontvangen en het geeft een goed gevoel om nog steeds op handen gedragen te worden door het Belgische publiek”, klonk het bij Dimitri Vegas. “Nu blijkt dat niet alleen de populariteit van de Sportpaleisshows daar een bewijs van zijn. Het is hartverwarmend dat onze Belgische fans ook het hele jaar door onze muziek streamen.” Meer over Dimitri Vegas & Like Mike", "external_links": [], "published": "2017-03-07T17:18:00.000+02:00", "crawled": "2017-03-07T12:50:58.066+02:00", "highlightTitle": ""}
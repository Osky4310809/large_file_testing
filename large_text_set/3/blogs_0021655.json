{"organizations": [], "uuid": "6f02b3edf9ae7b7fda02394c94c87f51ab2011e1", "thread": {"social": {"gplus": {"shares": 1}, "pinterest": {"shares": 0}, "vk": {"shares": 0}, "linkedin": {"shares": 1}, "facebook": {"likes": 338, "shares": 338, "comments": 0}, "stumbledupon": {"shares": 0}}, "site_full": "www.ilfattoquotidiano.it", "main_image": "http://st.ilfattoquotidiano.it/wp-content/uploads/2017/01/orioles_675.jpg", "site_section": "http://www.ilfattoquotidiano.it/feed", "section_title": "Il Fatto Quotidiano", "url": "http://www.ilfattoquotidiano.it/2017/03/21/giornalismo-concessa-la-legge-bacchelli-a-riccardo-orioles-fava-per-la-prima-volta-scrivere-di-mafia-e-merito-civile/3465487/", "country": "IT", "domain_rank": 1832, "title": "Giornalismo, concessa la legge Bacchelli a Riccardo Orioles. Fava: “Per la prima volta scrivere di mafia è merito civile”", "performance_score": 3, "site": "ilfattoquotidiano.it", "participants_count": 1, "title_full": "Giornalismo, concessa la legge Bacchelli a Riccardo Orioles. Fava: “Per la prima volta scrivere di mafia è merito civile”", "spam_score": 0.0, "site_type": "blogs", "published": "2017-03-21T19:55:00.000+02:00", "replies_count": 0, "uuid": "6f02b3edf9ae7b7fda02394c94c87f51ab2011e1"}, "author": "F. Q.", "url": "http://www.ilfattoquotidiano.it/2017/03/21/giornalismo-concessa-la-legge-bacchelli-a-riccardo-orioles-fava-per-la-prima-volta-scrivere-di-mafia-e-merito-civile/3465487/", "ord_in_thread": 0, "title": "Giornalismo, concessa la legge Bacchelli a Riccardo Orioles. Fava: “Per la prima volta scrivere di mafia è merito civile”", "locations": [], "entities": {"persons": [{"name": "bacchelli", "sentiment": "negative"}, {"name": "giornalismo", "sentiment": "negative"}, {"name": "nando dalla chiesa", "sentiment": "none"}, {"name": "grasso", "sentiment": "none"}, {"name": "gian carlo caselli", "sentiment": "none"}, {"name": "riccardo orioles", "sentiment": "none"}, {"name": "giuseppe fava", "sentiment": "none"}, {"name": "riccardo orioles  oltre", "sentiment": "none"}, {"name": "caselli", "sentiment": "none"}, {"name": "milazzo", "sentiment": "none"}, {"name": "pippo fava", "sentiment": "none"}, {"name": "giancarlo caselli", "sentiment": "none"}, {"name": "oggi", "sentiment": "none"}, {"name": "riccardo", "sentiment": "none"}, {"name": "pietro grasso", "sentiment": "none"}, {"name": "claudio fava", "sentiment": "none"}, {"name": "luca salici", "sentiment": "none"}, {"name": "dalla chiesa", "sentiment": "none"}, {"name": "riccardo bacchelli", "sentiment": "none"}], "locations": [{"name": "san cristoforo", "sentiment": "none"}, {"name": "catania", "sentiment": "none"}], "organizations": [{"name": "riccardo orioles", "sentiment": "negative"}, {"name": "orioles", "sentiment": "none"}, {"name": "nato", "sentiment": "none"}, {"name": "commissione antimafia", "sentiment": "none"}]}, "highlightText": "", "language": "english", "persons": [], "text": "di F. Q. | 21 marzo 2017 Media & Regime \nDopo la raccolta firme che ha totalizzato più di trentamila sottoscrizioni e gli appelli di personalità come Dalla Chiesa, Caselli e Grasso al giornalista siciliano sarà garantito l'accesso al fondo creato per sostenere i cittadini illustri che versano in stato di particolare necessità Più informazioni su: Gian Carlo Caselli , legge Bacchelli , Riccardo Bacchelli , Riccardo Orioles \nOltre trentamila firme, appelli di personalità come Giancarlo Caselli , Pietro Grasso e Nando Dalla Chiesa ma alla fine l’obiettivo è stato raggiunto. I benefici della legge Bacchelli sono stati concessi a Riccardo Orioles , giornalista da sempre impegnato in battaglie antimafia . La decisione è stata annunciata oggi a Locri nell’ambito della Giornata della memoria e dell’impegno in ricordo delle vittime innocenti delle mafie . A comunicarlo è il vicepresidente della Commissione Antimafia, Claudio Fava , sul suo profilo facebook. “Oggi, 21 marzo, giornata della memoria: che per una volta non è solo esercizio della memoria ma si fa cronaca e storia. Per la prima volta una vita spesa per scrivere sulle mafie e sui suoi innominabili amici è considerata titolo di merito civile , non di solitario accanimento”, scrive Fava, collega di Orioles negli anni de I Siciliani , il mensile famoso per le sue inchieste negli anni ’80. \n“Con Riccardo, quel merito lo assume una generazione di giornalisti e di cittadini che in questi 35 anni hanno avuto il coraggio di schierarsi, di resistere, di non arretrare mai. Con lui oggi ci sono I Siciliani . E c’è anche il segno di Giuseppe Fava che quel giornale volle e che non fu mai solo un giornale. Un pensiero – mi sia concesso – va anche a chi, durante questi anni, ha inutilmente cercato di soffocare quella storia fingendo che non fosse mai esistita. Le ragioni dell’indecenza hanno sempre il fiato sporco e corto”, continua il parlamentare, figlio di Pippo Fava, giornalista assassinato da Cosa nostra . \n“Questa è una vittoria di tutti, dei giornalisti che Riccardo ha formato, de I Siciliani , dell’ antimafia sociale che non è mai stata in crisi, dei ragazzini dell’associazione Gapa del quartiere San Cristoforo, delle famiglie di Librino , a Catania, delle connessioni positive che ha creato in questi 40 anni di lavoro. È tutto merito di Riccardo. E noi, nel nostro piccolo, gli abbiamo finalmente dimostrato che sappiamo fare rete”, dice il giornalista Luca Salici , promotore della campagna MandiamoinpensioneOrioles. \nNato nel 1949 a Milazzo , il giornalista siciliano nella sua vita professionale ha ottenuto contributi pensionistici solo per pochi anni di lavoro, sebbene abbia dedicato la sua intera esistenza al lavoro di giornalista in diverse testate e alla formazione di nuove generazioni di cronisti: da Nord a Sud dell’Italia centinaia di direttori e redattori di varie testate hanno trovato in lui un maestro della professione, della deontologia , dell’inchiesta, soprattutto antimafia. Adesso gli sarà garantito l’accesso al fondo creato per sostenere i cittadini illustri che versano in stato di particolare necessità. \nGarantire la libertà de ilfattoquotidiano.it costa il prezzo di un cappuccino alla settimana. Sostieni il nostro giornalismo a 60 euro l’anno o 5,99 euro al mese .", "external_links": [], "published": "2017-03-21T19:55:00.000+02:00", "crawled": "2017-03-21T15:24:46.645+02:00", "highlightTitle": ""}
{"organizations": [], "uuid": "15c989422b301d4d8bbbbf8261c82b7f1a7aba0c", "thread": {"social": {"gplus": {"shares": 0}, "pinterest": {"shares": 0}, "vk": {"shares": 0}, "linkedin": {"shares": 0}, "facebook": {"likes": 802, "shares": 802, "comments": 0}, "stumbledupon": {"shares": 0}}, "site_full": "www.novinky.cz", "main_image": "https://media.novinky.cz/014/490147-top_foto1-gmt35.jpg?1432135211", "site_section": "https://www.novinky.cz/rss2", "section_title": "Novinky.cz - Hlavní stránka", "url": "https://www.novinky.cz/ekonomika/431294-retezec-marks-spencer-se-omluvil-ze-do-zasivani-nezatahl-i-muze.html", "country": "CZ", "domain_rank": 906, "title": "Řetězec Marks & Spencer se omluvil, že do zašívání nezatáhl i muže", "performance_score": 8, "site": "novinky.cz", "participants_count": 0, "title_full": "Řetězec Marks & Spencer se omluvil, že do zašívání nezatáhl i muže", "spam_score": 0.0, "site_type": "blogs", "published": "2017-03-06T20:52:00.000+02:00", "replies_count": 0, "uuid": "15c989422b301d4d8bbbbf8261c82b7f1a7aba0c"}, "author": "", "url": "https://www.novinky.cz/ekonomika/431294-retezec-marks-spencer-se-omluvil-ze-do-zasivani-nezatahl-i-muze.html", "ord_in_thread": 0, "title": "Řetězec Marks & Spencer se omluvil, že do zašívání nezatáhl i muže", "locations": [], "entities": {"persons": [{"name": "o'connor", "sentiment": "none"}, {"name": "matt o'connor", "sentiment": "none"}, {"name": "laura thomas", "sentiment": "none"}, {"name": "phil noble", "sentiment": "none"}, {"name": "sam smethersová", "sentiment": "none"}], "locations": [], "organizations": [{"name": "ekonomika řetězec marks & spencer", "sentiment": "negative"}, {"name": "řetězec marks & spencer", "sentiment": "negative"}, {"name": "fawcett society", "sentiment": "none"}, {"name": "thomson reuters foundation", "sentiment": "none"}, {"name": "reuters", "sentiment": "none"}, {"name": "justice", "sentiment": "none"}, {"name": "mothercare", "sentiment": "none"}]}, "highlightText": "", "language": "english", "persons": [], "text": "Ekonomika Řetězec Marks & Spencer se omluvil, že do zašívání nezatáhl i muže Britský obchodní řetězec Marks & Spencer se po vlně kritiky omluvil za slova na etiketě, jimiž poukazoval na výhody pevnějšího lemu u dětského oblečení. Použil slova „méně práce pro maminku”, což podle kritiků navozuje dojem, že zašívat umí jen ženy. Vedení řetězce slogan změní, uvedla organizace Thomson Reuters Foundation. Obchodní řetězec Marks & Spencer se po vlně kritiky omluvil za slova na kontroverzní etiketě. FOTO: Phil Noble, Reuters Dnes 14:52 \n„Zesílené okraje déle vydrží, takže maminka bude mít méně práce,” uvedl řetězec na kontroverzní etiketě. \nSpolečnost, která se specializuje na prodej oděvů a potravin a která má po světě zhruba 1380 prodejen, podle kritiků projevila zpátečnické smýšlení. Vychází podle nich ze staromódního konceptu, že zašívat umějí pouze ženy. @glosswitch example of sexism from @marksandspencer on pair of school trousers 'less work for Mum'. So thoughtful of them. pic.twitter.com/JPgJkl18y4 — Laura Thomas (@mslhthomas) 31. Oktober 2016 „Méně práce pro maminku,” píše se na kontroverzní etiketě. \nMatt O'Connor z organizace Fathers 4 Justice, jež hájí rovná práva otců, slova na etiketě označil za nepřijatelný projev sexismu. Podle něj měl řetězec použít spojení „mámy a tátové”, případně slovo „rodiče”. \nO'Connor má ale výhrady i vůči názvu společnosti Mothercare („Mateřská péče”), která se specializuje na těhotenské výrobky a dětské zboží. „A kde je Fathercare?” zlobí se aktivista. \nK bojovníkům za práva otců se přidala i feministická organizace Fawcett Society. „Upadáme do líných stereotypů jako do trepek. Máme rok 2017 a je čas uznat, že i otcové umějí zašívat,” uvedla zástupkyně organizace Sam Smethersová.", "external_links": [], "published": "2017-03-06T20:52:00.000+02:00", "crawled": "2017-03-06T15:55:56.141+02:00", "highlightTitle": ""}
{"organizations": [], "uuid": "b5bc2d2150f380d1c74794d002a994bddb6c0594", "thread": {"social": {"gplus": {"shares": 0}, "pinterest": {"shares": 0}, "vk": {"shares": 0}, "linkedin": {"shares": 0}, "facebook": {"likes": 216, "shares": 216, "comments": 1}, "stumbledupon": {"shares": 0}}, "site_full": "www.onlinekhabar.com", "main_image": "http://www.onlinekhabar.com/wp-content/uploads/2017/03/kenya-vs-nepal-cricket.jpg", "site_section": "http://www.onlinekhabar.com/feed", "section_title": "Online Khabar", "url": "http://www.onlinekhabar.com/2017/03/555285/", "country": "US", "domain_rank": 2275, "title": "केन्याविरुद्ध उत्रँदा नेपाली टिमको जितका चार सूत्र", "performance_score": 2, "site": "onlinekhabar.com", "participants_count": 1, "title_full": "केन्याविरुद्ध उत्रँदा नेपाली टिमको जितका चार सूत्र", "spam_score": 0.0, "site_type": "blogs", "published": "2017-03-12T18:54:00.000+02:00", "replies_count": 0, "uuid": "b5bc2d2150f380d1c74794d002a994bddb6c0594"}, "author": "Kushal Timilsina", "url": "http://www.onlinekhabar.com/2017/03/555285/", "ord_in_thread": 0, "title": "केन्याविरुद्ध उत्रँदा नेपाली टिमको जितका चार सूत्र", "locations": [], "entities": {"persons": [], "locations": [], "organizations": []}, "highlightText": "", "language": "english", "persons": [], "text": "केन्याविरुद्ध उत्रँदा नेपाली टिमको जितका चार सूत्र अनलाइनखबर 0 प्रतिक्रिया \nनेपाली क्रिकेट टोलीले आफ्नो घरेलु मैदानमा पहिलो पटक विश्व क्रिकेट लिग च्याम्पियनसीपको म्याच हारेको छ । अफ्रिकी टोली केन्याले नेपाललाई ५ विकेटले शनिवार त्रिवि क्रिकेट मैदानमा हराउनुको मुख्य कारण बन्यो, घरेलु टोलीको कमजोर ब्याटिङ । \nसन् २००३ को विश्वकपको सेमिफाइनलसम्म पुगिसकेको केन्याका ब्याट्सम्यानलाई नेपाली बलरहरूले कडा चुनौती दिएका थिए तर पनि उनीहरु सम्हालिएर खेले र आफ्नो टोलीलाई जित दिलाए । हारसँगै नेपाली टोली नयाँ रणनीति बनाउन जुटेको छ भने केन्या अर्को जितको खाका बुन्दै छ । \nविश्व क्रिकेट लिगमा केन्याले अहिलेसम्म खेलेको ९ म्याच मध्ये ४ मा मात्र हार बेहोरेको छ (२ पटक पीएनजीसँग र यूएइ र हङकङसँग १-१ पटक) । मात्र ४ खेल हेरेर केन्याली टोलीले पूरै आँकलन गर्न नसकिए पनि अहिलेसम्म उसका हारका केही कारणहरु केलाउन भने सकिन्छ । १ . कप्तान पटेललाई सस्तैमा समेट्नु \nकेन्याले लिगमा अहिलेसम्म हारेका खेलहरूमा कप्तान रकिप पटेल ४० रन नबनाउँदै आउट भएका छन् । यूएइसँगको खेलमा १०, पीएनजीसँग ३९ र ०, अनि हङकङसँग ३३ रन बनाएका रकिपले नेपाल विरुद्ध अविजित ३४ रन जोडेका थिए । केन्याले गुमाएका खेलहरू मध्ये २ मा उनी तीव्र गतिका बलरको सिकार भएका थिए भने एकमा स्पिनरको । २ . माथिल्लो क्रमका विरूद्ध तीव्र गति \nकेन्याले हारेको ३ म्याचमा मध्यम तथा तीव्र गतिका बलरहरूले पहिलो विकेट झारेका थिए र पछि स्पिनरहरू आएर ‘टेल’ को विकेट लिएका थिए । यूएइले केन्यालाई हराउँदा, मन्जुला गुरुज र मोहम्मद नाभिदले माथिल्लो क्रमको विकेट लिएका थिए भने पीएनजीका लागि नोरमन भानाउ र जन रेभाले सोही काम गरेका थिए । हङकङसँग भने स्पिनरहरुले सुरुवाति सफलता दिलाएका थिए । ३. ‘टेल’ माथि प्रहार \nकेन्याले हारेका म्याचहरू हेर्दा टोलिको ‘टेल’ लामो भएको देख्न सकिन्छ । सुरुवाती ५-६ ब्याट्सम्यान चाँडै आउट हुँदा तल्लो क्रमका ब्याट्सम्यान धेरै बेर टिक्न नसक्ने देखिएका छन् र एउटा राम्रो स्पिनरले टोलीलाई चाँडै नै प्याक गर्न सक्छ । केन्याला हारेको ४ खेलमा उसका पुछारका ५ ब्याट्सम्यानहरूमा कसैले पनि १४ रन भन्दा बढि बनाउन सकेका छैनन् (ओधीयाम्बोले नं ७ मा आएर यूएइ विरुद्ध बनाएको ६२ रन बाहेक) । ४. रनको गतिलाई रोक्नु \nकेन्याले जित्न नसकेका खेलहरूमा रन रेट घट्दा विकेट झरेका छन् । उदाहरणका लागि: यूएइसँगको खेलमा रनमा ब्रेक लागेपछि केन्याका शुरुवाती ब्याट्सम्यानहरू मोरिस ओउमा र इरफान करिम एलबिडब्लू र बोल्ड भएका थिए । पिएनजीले पनि यसरी नै पहिलो विकेट झारेको थियो । हङकङसँगको खेलमा केन्याले छैटौ ओभरदेखि खुलेर रन बनाउन सकेन र १३औ, १४औ, १५औ र १७औ ओभरमा लगातार विकेटहरू गुमायो । \nक्रिकेट एउटा जटिल खेल हो र हरेक टोलीले एक अर्काको कमजोरीको आँकलन गरेको हुन्छ । कुनै पनि साधारण विश्लेषणले सबै कुरा समेट्न सक्दैन । त्यसमाथि विकेटको अवस्थाले पनि खेलमा धेरै असर पार्नेछ । यति भनिरहँदा, के पनि बिर्सिन हुँदैन भने, सोमबार नेपाली टोलीले आफ्नो ब्याटिङ सुधार्नै पर्नेछ ।", "external_links": [], "published": "2017-03-12T18:54:00.000+02:00", "crawled": "2017-03-12T14:16:28.035+02:00", "highlightTitle": ""}
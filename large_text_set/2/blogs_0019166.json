{"organizations": [], "uuid": "b159fcb69d413c205348f0b4b22a6a52076613b5", "thread": {"social": {"gplus": {"shares": 0}, "pinterest": {"shares": 0}, "vk": {"shares": 0}, "linkedin": {"shares": 44}, "facebook": {"likes": 519, "shares": 519, "comments": 0}, "stumbledupon": {"shares": 0}}, "site_full": "www.di.se", "main_image": "http://dise02.cached-images.bonnier.news/cms30/UploadedImages/2017/2/21/75c542e0-31ae-4226-a7a3-bd5ed31124e2/bigOriginal.jpg", "site_section": "http://www.di.se/rss/", "section_title": "Nyheter", "url": "http://www.di.se/nyheter/arets-byraer-utsedda/", "country": "SE", "domain_rank": 11934, "title": "Årets byråer utsedda", "performance_score": 5, "site": "di.se", "participants_count": 1, "title_full": "Årets byråer utsedda", "spam_score": 0.0, "site_type": "blogs", "published": "2017-02-22T04:30:00.000+02:00", "replies_count": 0, "uuid": "b159fcb69d413c205348f0b4b22a6a52076613b5"}, "author": "Hanna Dunér", "url": "http://www.di.se/nyheter/arets-byraer-utsedda/", "ord_in_thread": 0, "title": "Årets byråer utsedda", "locations": [], "entities": {"persons": [], "locations": [], "organizations": []}, "highlightText": "", "language": "english", "persons": [], "text": "Bodén & Co, eventbyrå, 6 \nWestander, pr-byrå, 5 \nStudien omfattar runt 180 byråer inom åtta olika discipliner, med närmare 3000 kundomdömen som grund. Några av dem har tilldelats flera kategorier baserade på byråintäkt. \nBland årets vinnare finns två av Icas huvudbyråer, digitalbyrån Doberman och reklambyrån King, som ligger bakom Ica-såpan. Årets bästa contentbyrå blev Make your mark, vars arbete med kunden Försvarsmakten har genererat internationella utmärkelser. Mediebyråerna Tre Kronor Media och Mec fick dela på en förstaplats, och PR-byrån Westander belönades med sin 6:e förstaplacering. \nSedan starten år 2000 är pr-byrån Gullers Grupp, mediebyrån Maxus och reklambyrån Åkestam Holst de med flest topplaceringar bakom sig. Att vinnarna ofta är återkommande, ser Pia Grahn som att de tar kundnöjdhet på allvar. \n”Det säger att dessa byråer arbetar strategiskt och målmedvetet internt med hur de hanterar nya och befintliga kunder, och att de ser affärsnyttan i kundnöjdhet. Ofta är dessa byråer välkända även utanför Sverige för sitt arbete.” \nTrender att skönja i årets studie är att företagen är nöjdare med sina byråer. Samarbetena sträcker sig längre över tid, och kunderna är inte villiga att byta byrå lika ofta som tidigare. Längden på ett genomsnittligt samarbete är 4,5 år, det längsta snittet på flera år. \n”Vi kan se att de byråer som får goda omdömen betraktar kunderna som samarbetspartner snarare än leverantörer. Topplaceringarna bygger också sina samarbeten på långa relationer, så det finns en tydlig koppling där.” \nNär kunderna vill byta samarbetspartner beror det ofta på brist på proaktivitet, - att kunna ligga steget före kunden, engagemang och projektledning. De områden som är viktigast för kunderna att byråerna förbättras inom är just proaktivitet, och även digital kompetens, där det inte längre räcker att prata kommunikation utan där byrån måste kunna hantera teknisk innovation och affärsutveckling. \n”En stor utmaning för många byråer är fortsatt digitalisering. Den tekniska utvecklingen vänder upp och ned på allt, vilket innebär att konkurrens inte bara kommer från andra kommunikationsbyråer utan även från exempelvis IT- och managementkonsulter då uppdragen är såpass komplexa”, säger Pia Grahn. \nÅrets upplaga av branschstudien bjuder på en ny kategori, Årets Stora byrå, där de största kommunikationsbyråerna mäts mot varandra. \nVarför behövs denna kategori? ”Byråbranschen är egentligen en småföretagarbransch, men där det finns ett tiotal byråer som har lyckats växa sig så stora att de har en årlig byråintäkt påöver 100 Mkr. Vi vill premiera dem lite extra för på den nivån handlar det om företagsbyggare som metodiskt och strategiskt, och genom nöjda kunder, har fått sin verksamhet att växa.” \nForsman & Bodenfors hamnade högst i den nya tävlingskategorin, med Gullers Grupp och DDB Stockholm på en andra respektive tredje placering. \n”Forsman & Bodenfors håller en unik nivå i Sverige, även internationellt tillhör byrån toppskiktet. På F&B har man lyckats med att behålla sina rötter och sin kultur samtidigt som de organiskt har vuxit med nöjda kunder. Ytterst handlar det om ett stabilt och klokt byråledarskap och ett långsiktigt företagsbyggande.” Vinnare och nominerade i Årets byrå 2017 \nBrand Experience (byråer 7-25 Mkr i byråintäkt) \nKnut Kommunikation (vinnare)", "external_links": [], "published": "2017-02-22T04:30:00.000+02:00", "crawled": "2017-02-22T00:19:31.451+02:00", "highlightTitle": ""}
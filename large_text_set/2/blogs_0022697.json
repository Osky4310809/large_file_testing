{"organizations": [], "uuid": "16f223fed84118f443edd682b105cb1bbb801fec", "thread": {"social": {"gplus": {"shares": 76}, "pinterest": {"shares": 0}, "vk": {"shares": 0}, "linkedin": {"shares": 0}, "facebook": {"likes": 156, "shares": 156, "comments": 0}, "stumbledupon": {"shares": 0}}, "site_full": "www.lastampa.it", "main_image": "http://www.lastampa.it/common/img/social/lastampa_logofb_new.jpg", "site_section": "http://www.lastampa.it/rss/blog/cose-di-tele", "section_title": "lastampa.it - cose-di-tele", "url": "http://www.lastampa.it/blogs/cose-di-tele", "country": "IT", "domain_rank": 2690, "title": "#Cartabianca & Porta Rossa, colori primari Rai", "performance_score": 1, "site": "lastampa.it", "participants_count": 0, "title_full": "#Cartabianca & Porta Rossa, colori primari Rai", "spam_score": 0.0, "site_type": "blogs", "published": "2017-02-25T14:45:00.000+02:00", "replies_count": 0, "uuid": "16f223fed84118f443edd682b105cb1bbb801fec"}, "author": "", "url": "http://www.lastampa.it/blogs/cose-di-tele", "ord_in_thread": 0, "title": "#Cartabianca & Porta Rossa, colori primari Rai", "locations": [], "entities": {"persons": [{"name": "porta rossa", "sentiment": "negative"}, {"name": "cagliostro", "sentiment": "none"}, {"name": "gabriella germani", "sentiment": "none"}, {"name": "carlo lucarelli", "sentiment": "none"}, {"name": "sabina guzzanti", "sentiment": "none"}, {"name": "valentina romani", "sentiment": "none"}, {"name": "bianca berlinguer", "sentiment": "none"}, {"name": "beethoven", "sentiment": "none"}, {"name": "gabriella pession", "sentiment": "none"}, {"name": "daria bignardi", "sentiment": "none"}, {"name": "carmine elia", "sentiment": "none"}, {"name": "giampiero rigosi", "sentiment": "none"}, {"name": "gounod", "sentiment": "none"}, {"name": "lino guanciale", "sentiment": "none"}, {"name": "d’alema", "sentiment": "none"}], "locations": [{"name": "trieste", "sentiment": "none"}], "organizations": [{"name": "di maio", "sentiment": "none"}]}, "highlightText": "", "language": "english", "persons": [], "text": "#Cartabianca & Porta Rossa, colori primari Rai 25/02/2017 \n«#Cartabianca» e «La porta rossa», bianco e rosso, colori primari per due nuovi programmi primari, Rai3 e Rai2. \n«#Cartabianca»è il debutto in prima serata di Bianca Berlinguer, vestita, guarda caso, tutta di rosso. Sembrava che la giornalista dovesse eclissarsi, con l’arrivo di Daria Bignardi alla direzione di Rai3, e invece proprio alla Bignardi ha reso omaggio iniziale, con l’imitazione di Gabriella Germani. Si è detta emozionata, «mi sento come una pivellina che ha appena cominciato a fare tv», ma poi ha saputo con mano ferma guidare il programma attraverso le procelle di tre lunghe ore, un milione 260 mila spettatori, 5,4 di share. Vedendo le prime interviste, a Di Maio e a D’Alema, il pubblico deve aver pensato che si trattava del solito talk show politico, e dunque via, fuga. Invece è uno spettacolo più articolato e complesso. D’Alema somigliava moltissimo a Sabina Guzzanti quando lo imitava, forse era lei. Una piccola innovazione suggestiva: quello che non si chiama sondaggio ma «sentiment», una specie di indice di gradimento emotivo, sull’aria della «Marcia funebre di una marionetta» di Gounod, per i personaggi intervistati. E l’asticella del gradimento si sposta a mano a mano che parlano. Idea inquietante per un programma in progress che cacci o promuova i personaggi a seconda di come vanno sul momento. Lo faranno. \n«La porta rossa». Se «#Cartabianca» aveva Gounod, qui trionfa la Settima di Beethoven, con la sua maestà solenne. Se si accetta l’assunto di 47 morto che parla, lo sceneggiato, da un’idea di Carlo Lucarelli e Giampiero Rigosi, regista Carmine Elia, è molto buono, originale, con la bellezza di Trieste e quei colori desaturati e, finalmente, l’audio a posto. Al protagonista, Lino Guanciale, hanno affibbiato un nome che è una dichiarazione d’intenti, Cagliostro, controverso ed esoterico personaggio settecentesco: muore subito, insieme con un malamente. Però, mentre l’altro valica la porta rossa e va verso la luce, Cagliostro non passa di là, resta di qua a guardare: se stesso, la moglie magistrato Gabriella Pession, il mondo. Solo un’adolescente lo vede, Valentina Romani, che prima si spaventa, poi collaborerà, coi vivi e coi morti. Una bella fiction che segue la moda dei gialli parapsicologici, là dove soffia, reale, la bora.", "external_links": [], "published": "2017-02-25T14:45:00.000+02:00", "crawled": "2017-02-26T09:00:17.797+02:00", "highlightTitle": ""}
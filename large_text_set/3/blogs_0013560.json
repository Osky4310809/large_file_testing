{"organizations": [], "uuid": "1065511c2605fe02ccf6ae818be8a2fc8cf6b071", "thread": {"social": {"gplus": {"shares": 0}, "pinterest": {"shares": 0}, "vk": {"shares": 0}, "linkedin": {"shares": 0}, "facebook": {"likes": 417, "shares": 417, "comments": 0}, "stumbledupon": {"shares": 0}}, "site_full": "economie.hotnews.ro", "main_image": "http://media.hotnews.ro/media_server1/image-2017-02-5-21588852-70-totul-demascat-romania.jpg", "site_section": "http://feeds.feedburner.com/hotnews/yvoq", "section_title": "Hotnews.ro", "url": "http://economie.hotnews.ro/stiri-media_publicitate-21667604-antena-3-romania-mult-mai-putina-reclama-martie-decat-inceputul-lui-februarie-cand-inceput-exodul-clientilor-publicitate.htm", "country": "RO", "domain_rank": 9680, "title": "Antena 3 si Romania TV: Mult mai putina reclama in martie decat la inceputul lui februarie, cand a inceput exodul clientilor de publicitate", "performance_score": 4, "site": "hotnews.ro", "participants_count": 0, "title_full": "Antena 3 si Romania TV: Mult mai putina reclama in martie decat la inceputul lui februarie, cand a inceput exodul clientilor de publicitate", "spam_score": 0.0, "site_type": "blogs", "published": "2017-03-17T19:54:00.000+02:00", "replies_count": 0, "uuid": "1065511c2605fe02ccf6ae818be8a2fc8cf6b071"}, "author": "", "url": "http://economie.hotnews.ro/stiri-media_publicitate-21667604-antena-3-romania-mult-mai-putina-reclama-martie-decat-inceputul-lui-februarie-cand-inceput-exodul-clientilor-publicitate.htm", "ord_in_thread": 0, "title": "Antena 3 si Romania TV: Mult mai putina reclama in martie decat la inceputul lui februarie, cand a inceput exodul clientilor de publicitate", "locations": [], "entities": {"persons": [{"name": "astfel", "sentiment": "none"}, {"name": "atunci", "sentiment": "none"}, {"name": "scaderea", "sentiment": "none"}], "locations": [{"name": "romania", "sentiment": "none"}], "organizations": [{"name": "economie | media & publicitate totul", "sentiment": "negative"}, {"name": "antena", "sentiment": "negative"}]}, "highlightText": "", "language": "english", "persons": [], "text": " 54 Economie | Media & Publicitate Totul va fi demascat la Romania TV Foto: Captura RomaniaTV Publicitatea la posturile Antena 3 si Romania TV a ramas la un nivel foarte scazut in martie, dupa ce, la inceputul lunii februarie, clientii de publicitate s-au retras masiv ca urmare a modului in care cele doua posturi au acoperit, cu dezinformari, minciuni si manipulare, initiativele guvernului de modificare a legilor anticoruptie, dar si protestele masive ce au urmat. Potrivit datelor privind consumul de publicitate consultate de HotNews.ro, desi consumul la nivelul intregii piete TV a crescut considerabil, in primele doua saptamani din martie reclama livrata de Antena 3 si Romania TV s-a mentinut la aproximativ o treime din volumul sfarsitului de ianuarie, fiind considerabil mai mica decat la inceputul lui februarie, cand s-au retras multi clienti mari de publicitate. Potrivit unor calcule de specialitate consultate de HotNews.ro, numarul punctelor de audienta* pe target comercial (urban, varste 18-49) livrate in total de posturile de televiziune din Romania a crescut relativ constant de la inceputul anului pana acum. In acelasi timp, punctele de audienta livrate de Romania TV au scazut constant in februarie, iar cresterea ce se face simtita in martie este minora si departe de a recupera pierderile lunii trecute. Scaderea, in acelasi interval de timp, este mult mai pronuntata la Antena 3. (*Punctul de audienta este moneda unica folosita in tranzactiile de publicitate TV. In termeni simplificati, el este un procent ce reprezinta numarul telespectatorii care urmaresc la un moment dat un program de televiziune - in cazul de fata, o reclama TV- din totalul telespectatorilor sau din totalul telespectatorilor dintr-un anume grup tinta.). Cum a evoluat piata de publicitate TV de la inceputul anului pana acum: Potrivit datelor consultate de HotNews.ro, in prima saptamana din ianuarie, cand consumul de publicitate TV este cel mai mic, toate televiziunile din Romania au livrat aproximativ 43.000 de puncte de audienta pe targetul 18-49 urban+guests (target comercial). Numarul a crescut pana la circa 65.000 la finele lui ianuarie, la aproape 72.000 in ultima saptamana din februarie, apropiindu-se de acelasi nivel saptamana trecuta, dupa o usoare scadere in prima saptamana a lunii. Cum a evoluat publicitatea la Antena 3, de la inceputul anului pana acum: Potrivit datelor consultate de HotNews.ro, saptamana trecuta Antena 3 a livrat 771 de puncte de audienta pe acelasi target comercial. Numarul este mai mare decat in prima saptamana din martie (715), dar reprezinta o scadere masiva fata de prima saptamana din februarie, cand publicitarii au inceput sa-si retraga masiv reclamele de la acest post. Atunci, Antena 3 livra putin peste 1.400 de puncte de audienta pe target comercial, fata de 2.340 in ultima saptamana din ianuarie si circa 2.000 de puncte de audienta in prima saptamana din an. Cum a evoluat publicitatea la Romania TV, de la inceputul anului pana acum: Scaderea la Romania TV este pronuntata, dar mai mica decat la Antena 3, potrivit datelor consultate de HotNews.ro. Astfel, pe targetul mentionat, in a doua saptamana din martie postul a livrat 1.482 de puncte de audienta, aproape de doua ori mai mult comparativ cu Antena 3. Se face simtita o crestere fata de prima saptamana din martie (1.100) si chiar fata de ultima saptamana din februarie (1.360). Dar cifrele sunt mult mai mici comparativ cu prima saptamana din ianuarie (circa 3.500 puncte de audienta), ultima saptamana din ianuarie (putin peste 3.000) si fata de prima saptamana din februarie, cand au inceput sa se retraga marii publicitari (putin peste 2.100 puncte de audienta).", "external_links": [], "published": "2017-03-17T19:54:00.000+02:00", "crawled": "2017-03-17T15:18:29.701+02:00", "highlightTitle": ""}
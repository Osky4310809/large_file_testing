{"organizations": [], "uuid": "7a777519b65a069e5f7b4bcc14246500f02c7140", "thread": {"social": {"gplus": {"shares": 0}, "pinterest": {"shares": 0}, "vk": {"shares": 0}, "linkedin": {"shares": 0}, "facebook": {"likes": 216, "shares": 216, "comments": 0}, "stumbledupon": {"shares": 0}}, "site_full": "www.hs.fi", "main_image": "http://hs.mediadelivery.io/img/1920/89a5c5e466644c02b37d85cffd82e015.jpg", "site_section": "http://www.hs.fi/uutiset/rss/", "section_title": "Uutiset - Helsingin Sanomat", "url": "http://www.hs.fi/kulttuuri/art-2000005130832.html", "country": "FI", "domain_rank": 7256, "title": "Jeena Rancken tutki yliluonnollisia kokemuksia: ”Järjellä selittämättömät kummallisuudet ovat kansanperinnettä, joka periytyy usein jo äidinmaidossa”", "performance_score": 2, "site": "hs.fi", "participants_count": 0, "title_full": "Jeena Rancken tutki yliluonnollisia kokemuksia: ”Järjellä selittämättömät kummallisuudet ovat kansanperinnettä, joka periytyy usein jo äidinmaidossa”", "spam_score": 0.0, "site_type": "blogs", "published": "2017-03-18T14:28:00.000+02:00", "replies_count": 0, "uuid": "7a777519b65a069e5f7b4bcc14246500f02c7140"}, "author": "", "url": "http://www.hs.fi/kulttuuri/art-2000005130832.html", "ord_in_thread": 0, "title": "Jeena Rancken tutki yliluonnollisia kokemuksia: ”Järjellä selittämättömät kummallisuudet ovat kansanperinnettä, joka periytyy usein jo äidinmaidossa”", "locations": [], "entities": {"persons": [{"name": "jeena rancken", "sentiment": "neutral"}, {"name": "mukana", "sentiment": "none"}, {"name": "ennen", "sentiment": "none"}, {"name": "rancken", "sentiment": "none"}], "locations": [], "organizations": []}, "highlightText": "", "language": "english", "persons": [], "text": ", Päivitetty: 18.3.2017 9:28 Sweet Jeena & Her Sweethearts -rockabillybändin laulajana tunnettu tamperelainen Jeena Rancken http://www.hs.fi/haku/?search-term=Jeena%20Rancken törmäsi viime vuosikymmenen puolivälissä sattumaan, joka muutti hänen ammatillisen elämänsä suunnan.Tällä sattumalla ei ollut kuitenkaan mitään tekemistä musiikin kanssa.Rancken oli aloittanut Tampereen yliopistossa sosiaalipsykologian opinnot, kun hän hetken mielijohteesta päätti mennä opiskelukaverinsa kanssa Tampereen UFO ry:n kokoukseen.”Toista puolta minua nauratti, toinen puoli hoksasi, että yliluonnollisesta aihepiiristä on olemassa hyvin vähän valmiita tieteellisiä malleja tai teorioita.”Ranckenin mukaan yliluonnollinen aihepiiri on rationaalisen maailman viimeinen kapinallinen, jota on vaikea ottaa haltuun tai määritellä. Silti se on hämmentävän monille ihmisille tärkeä elämän sisältö.Myöhemmin Rancken teki ­aiheesta gradunsa, ja ensi syyskuussa julkaistaan hänen väitöskirjansa Yliluonnollinen kokemus – tulkinta, merkitys ja vaikutus (Vastapaino). Rancken aloitti väitöskirjaurakkansa kokeilemalla kepillä jäätä: hän pyysi yliluonnollisen kokemuksen läpikäyneitä ihmisiä ottamaan yhteyttä lehti-ilmoituksella paikallisessa ilmaisjakelulehdessä.”Puhelin soi kaksi viikkoa putkeen, ja se antoi kimmokkeen jatkaa tutkimusta.”Ranckenin haastateltaviksi valikoituneet runsaat 80 ihmistä oli hyvin heterogeeninen ryhmä. Stereotypiat marginaalisesta friikkiporukasta karisivat.”Mukana oli ihmisiä nuorista aikuisista eläkeläisiin, tohtoreista ei-koulutettuihin. Monille kokemus oli iskenyt täysin puskista. Tutkimusmateriaalini pakeni kaikkia määrityksiä. Samassa oivalsin, että aihe on todella henkilökohtainen todella monille, mutta tieteellisesti täysin kartoittamaton.”Havainto herätti Ranckenissa pioneerihengen. Hän oivalsi, että hänellä olisi mahdollisuus pätevöityä tutkijana alueelle, jolla ei käytännössä tehty tutkimusta – ainakaan Suomessa.Rancken jakoi haastateltavien kokemukset sen mukaan, kuinka kokemusten kerrottiin vaikuttaneen ihmisten elämään. Vaikutusten kuvattiin olleen positiivisia, negatiivisia tai neutraaleja.Eniten joukossa oli ”asteittaisia elämänmuutoksia”, joissa yliluonnollinen kokemus oli käynnistänyt kokijan koko elämää ravistelevan muutoksen. Ranckenin kokoamissa kertomuksissa yliluonnollista ei aina koettu pahana asiana.”Esimerkiksi omien edesmenneiden vanhempien kohtaaminen kuvattiin lohduttavaksi. Toinen vanhemmista oli saattanut esimerkiksi ilmestyä kertomaan, kuinka hautajaiset pitää jär­jestää.”Rancken korostaa, että vaikka yliluonnollisuus elää vahvasti viihdeteollisuudessa, useimmat hänen haastateltavistaan eivät olleet kauhuelokuvien tai pelien suurkuluttajia.”Ihan perusteltu kysymys on, keksikö ensimmäinen yliluonnollisen tarinan kertonut kauhukirjailija kaiken omasta päästään vai oliko tarinoiden takana omakohtaista kokemusta. Kaikki meistä ovat varmaankin kuulleet lapsuudessa kummitusjuttuja.””Järjellä selittämättömät kummallisuudet ovat rationaalisuutta korostavassa länsikulttuurissakin eräänlaista kansanperinnettä, joka periytyy usein jo ­äidinmaidossa.” Jeena Rancken sanoo eläneensä viime vuodet kaksoiselämää. Hän on ollut arkipäivisin väitöskirjaa kammiossaan tehnyt tut­kija ja iltaisin rockabilly-artisti.”Usein laitoin ripset ja meikit kohdilleen yliopistolla ja lähdin suoraan keikalle. Sitten taas seuraavana päivänä arkivaatteissa yliopistolle. Vaihtelu teki arjesta kiinnostavaa.”Ennen pitkää kaksoiselämä johti myös taiteellisiin kokei­luihin.Vuodesta 2014 alkaen Ranckenin yhtye Sweet Jeena & Her Sweethearts on toteuttanut kolme poikkitaiteellista Spectac-O-Rama -esitystä Musiikkiteatteri Kapsäkissä Helsingissä.Näissä rockabilly-yhtyeen esiintyminen on yhdistynyt milloin burleskitanssiin, milloin teatteriin. Vuonna 2016 Rancken oli niin syvällä väitöskirjansa maailmassa, ettei hän päässyt sen teemoja pakoon käsikirjoittaessaan saman vuoden esitystä. Aiheeksi tuli ”toinen ulottuvuus” eli yliluonnollisen kokeminen.Hän oivalsi, että sitä ilmentämään tarvittiin burleskitanssijoiden tai näyttelijöiden sijaan nykytanssiryhmä.Ranckenin yhtye tuli tehneeksi pienimuotoista historiaa.Sen paremmin rockabilly-kulttuurin kuin nykytanssin historia ei tunne toista esitystä, jossa nämä kaksi taiteenlajia olisivat yhdistyneet samassa teoksessa.”Nykytanssijat edustivat yliluonnollista maailmaa ja me bändityypit tavallisia kuolevaisia. Produktion treenaaminen oli samaan aikaan sekä tosi kummallista että tosi hauskaa. Onnistuimme, koska molemmat osapuolet heittäytyivät tekemiseen lapsen uteliaisuudella.”", "external_links": [], "published": "2017-03-18T14:28:00.000+02:00", "crawled": "2017-03-18T09:56:02.687+02:00", "highlightTitle": ""}
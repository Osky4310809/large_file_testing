{"organizations": [], "uuid": "7233d0fa3a4f9be55f6586e81ddcfd5b321dfbbe", "thread": {"social": {"gplus": {"shares": 0}, "pinterest": {"shares": 0}, "vk": {"shares": 0}, "linkedin": {"shares": 0}, "facebook": {"likes": 367, "shares": 367, "comments": 0}, "stumbledupon": {"shares": 0}}, "site_full": "iltirreno.gelocal.it", "main_image": "http://iltirreno.gelocal.it/polopoly_fs/1.15104764.1490731012!/httpImage/image.jpg_gen/derivatives/detail_558/image.jpg", "site_section": "http://iltirreno.gelocal.it/pistoia/rss/home/", "section_title": "Cronaca - Il Tirreno - Pistoia", "url": "http://iltirreno.gelocal.it/pistoia/cronaca/2017/03/29/news/conad-sapori-dintorni-pronto-all-inaugurazione-1.15104765", "country": "IT", "domain_rank": 3043, "title": "Conad Sapori & Dintorni pronto all’inaugurazione", "performance_score": 3, "site": "gelocal.it", "participants_count": 0, "title_full": "Conad Sapori & Dintorni pronto all’inaugurazione", "spam_score": 0.0, "site_type": "blogs", "published": "2017-03-29T14:00:00.000+03:00", "replies_count": 0, "uuid": "7233d0fa3a4f9be55f6586e81ddcfd5b321dfbbe"}, "author": "", "url": "http://iltirreno.gelocal.it/pistoia/cronaca/2017/03/29/news/conad-sapori-dintorni-pronto-all-inaugurazione-1.15104765", "ord_in_thread": 0, "title": "Conad Sapori & Dintorni pronto all’inaugurazione", "locations": [], "entities": {"persons": [{"name": "silvia vannucci", "sentiment": "none"}, {"name": "caffè valiani", "sentiment": "none"}, {"name": "mauro matteini", "sentiment": "none"}, {"name": "barghini srl", "sentiment": "none"}, {"name": "massimiliano merildi", "sentiment": "none"}, {"name": "gramsci", "sentiment": "none"}, {"name": "carmine", "sentiment": "none"}, {"name": "daniele bergamini", "sentiment": "none"}, {"name": "alessandra tuci", "sentiment": "none"}, {"name": "daniele melani", "sentiment": "none"}], "locations": [{"name": "pistoia", "sentiment": "none"}, {"name": "pistoia capitale", "sentiment": "none"}, {"name": "pistoia", "sentiment": "none"}], "organizations": [{"name": "conad sapori & dintorni", "sentiment": "negative"}, {"name": "universo", "sentiment": "none"}, {"name": "sapori & dintorni", "sentiment": "none"}]}, "highlightText": "", "language": "english", "persons": [], "text": "Conad Sapori & Dintorni pronto all’inaugurazione Pistoia, aprirà i battenti sabato 8 aprile in corso Gramsci il nuovo punto vendita Tags 29 marzo 2017 Ecco dove aprirà il nuovo Conad Sapori & dintorni \nPISTOIA. Un supermercato nel cuore del centro storico. Il Conad Sapori & Dintorni aprirà le porte alla città sabato 8 aprile in corso Gramsci, accanto al cinema Lux, al posto dello storico negozio di abbigliamento targato Barghini Srl . Una novità non da poco per Pistoia, che mai ha avuto un supermercato proprio nel centro della città, usufruibile dai residenti e non solo. I lavori di ristrutturazione erano cominciati a gennaio scorso, diversamente dalla previsione annunciata di aprire il negozio a Natale 2016. La burocrazia, però, aveva rallentato notevolmente i tempi necessari per trasformare uno storico negozio di abbigliamento in un supermercato a tutti gli effetti. Ma, fortunatamente, la città potrà godere di un nuovo punto vendita alimentare proprio alla vigilia delle festività pasquali. Uno spazio di 500 metri quadrati distribuiti su tutto il piano terra destinato all'esposizione dei prodotti e di altrettanti 500 nel seminterrato che ospiterà un magazzino per lo stoccaggio delle merci e i laboratori per la lavorazione delle stesse. 250 prodotti circa delle migliori eccellenze di tutte le regioni italiane e targati Sapori & Dintorni, a prezzi - assicurano i titolari - assolutamente competitivi. Il marchio Sapori & Dintorni offrirà una qualità di prodotti scelti e di somministrazione, per chi volesse consumarli in loco: ma questi non saranno gli unici. Per il resto, sarà un supermercato come molti altri, con il banco della frutta e quello della verdura, con la gastronomia e la macelleria. Grande soddisfazione arriva da Massimiliano Merildi , presidente della società Universo e gestore insieme agli altri soci Mauro Matteini e Daniele Melani degli altri quattro supermercati a marchio Conad in città. Il nuovo punto Sapori & Dintorni darà lavoro a 20 persone tra contratti part-time, full-time, contratti a termine, determinati ed indeterminati. \n«Sette-otto persone sono nuove e sono state prese attraverso contratti a termine o tirocini formativi -spiega Merildi - gli altri dipendenti invece provengono da altri punti vendita pistoiesi. L'inaugurazione sarà sabato 8 aprile, data in cui il supermercato aprirà ufficialmente a tutta la città». Il Sapori & Dintorni sarà aperto sette giorni su sette, con orario continuato. Un supermercato pensato dunque non solo per i residenti, ma anche per accogliere i turisti che saranno particolarmente numerosi per l'anno di Pistoia capitale italiana della cultura. Ma il nuovo Conad non è il solo negozio ad aprire i battenti nell'anno di Pistoia Capitale. A breve anche lo storico Caffè Valiani , chiuso ormai dal 2010, rivedrà la luce del sole grazie alla nuova gestione di Daniele Bergamini e Silvia Vannucci , attuali proprietari della pasticceria Carmine in corso Gramsci. La coppia aveva annunciato l'apertura entro la fine di questo mese, poi rimandata.\nAlessandra Tuci", "external_links": [], "published": "2017-03-29T14:00:00.000+03:00", "crawled": "2017-03-30T11:46:33.798+03:00", "highlightTitle": ""}
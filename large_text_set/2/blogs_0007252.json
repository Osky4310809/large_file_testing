{"organizations": [], "uuid": "8ac3e185110eafed085d042f4567375f605461d5", "thread": {"social": {"gplus": {"shares": 0}, "pinterest": {"shares": 0}, "vk": {"shares": 0}, "linkedin": {"shares": 0}, "facebook": {"likes": 420, "shares": 420, "comments": 1}, "stumbledupon": {"shares": 0}}, "site_full": "www.onlinekhabar.com", "main_image": "http://www.onlinekhabar.com/wp-content/uploads/2017/02/Sirjana-Khadka.jpg", "site_section": "http://www.onlinekhabar.com/feed", "section_title": "Online Khabar", "url": "http://www.onlinekhabar.com/2017/02/539938/", "country": "US", "domain_rank": 2275, "title": "कविता: बुवा बिना", "performance_score": 4, "site": "onlinekhabar.com", "participants_count": 1, "title_full": "कविता: बुवा बिना", "spam_score": 0.0, "site_type": "blogs", "published": "2017-02-08T11:56:00.000+02:00", "replies_count": 0, "uuid": "8ac3e185110eafed085d042f4567375f605461d5"}, "author": "Binod Ghimire", "url": "http://www.onlinekhabar.com/2017/02/539938/", "ord_in_thread": 0, "title": "कविता: बुवा बिना", "locations": [], "entities": {"persons": [], "locations": [], "organizations": []}, "highlightText": "", "language": "english", "persons": [], "text": "कविता: बुवा बिना सिर्जना खड्का बुवा बिना हेरिरहेछु यो विरानो दुनियाँ बुवाले नै सिकाएको धैर्य र नैतिकताको आँखीझ्यालबाट आजभोलि पलाइरहेछ यो हृदयमा नीलकाँडा जस्ता जति काट्यो उति पलाउने यादहरु बुवाले हात समाउँदै डुलाएको ती राताम्मे गुराँसे पाखाहरु उजाड देख्छु रित्तो लाग्छ यी सबै वनपाखा नदी बिनाको बगर जस्तो माली बिनाको बगैंचा जस्तो सरगम बिनाको धुन जस्तो किरण बिनाको जून जस्तो बुवा बिनाको दशैंको गाढा टीका तिहारको सप्तरंगी माघे संक्रान्तिको तिलौरी र चाकु सबै बिल्कुल खल्लो लाग्छ बरु स्वादिलो लाग्छ माकुराको जालो झैं अल्झिएका यादहरु बुवाको गलबन्दी अझै ह्याङ्गरमै छ तर छैन त्यो न्यानो मखमली माया बुवाको चश्मा त्यही टेबलमाथि छ छैन बुवालाई देख्ने सङ्लो दृष्टि बुवा हुँदा लाग्थ्यो यी आँखाका मूलमा बलियो बाँध लागेको छ बुवा गएदेखि लागिरहेछ यो शहरको तमाम धूलो-धुँवा सबै मेरै आँखामा आउँछन् र बिझाउँछन् यदि आँसुले स्वर्गको भर्‍याङ बन्दो हो त म भेट्थेँ बुवालाई र भन्थेँ- आउनुस् बुवा, हजुरको औंला समाएर म फेरि हिँड्न सिक्छु ! २०७३ माघ २६ गते १०:४१ मा प्रकाशित अनलाइनखबरको एन्ड्रोइड एपका लागि यहाँ क्लिक गर्नुहोस् । तपाईं हामीसंग फेसबुक र ट्वीटर मार्फत् पनि जोडिन सक्नुहुन्छ । यसमातपाइकोमत नाम (अनिवार्य) इमेल (अनिवार्य) (गोप्यराखिनेछ) प्रतिक्रिया दिनुहोस् फेसबुकबाट तपाईको प्रतिक्रिया सम्बन्धित शीर्षकहरु", "external_links": [], "published": "2017-02-08T11:56:00.000+02:00", "crawled": "2017-02-08T07:02:44.912+02:00", "highlightTitle": ""}
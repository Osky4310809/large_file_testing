{"organizations": [], "uuid": "a2144b1330f8e738dc7c089e89bedda744aea7f1", "thread": {"social": {"gplus": {"shares": 0}, "pinterest": {"shares": 0}, "vk": {"shares": 0}, "linkedin": {"shares": 0}, "facebook": {"likes": 322, "shares": 322, "comments": 0}, "stumbledupon": {"shares": 0}}, "site_full": "www.hs.fi", "main_image": "http://hs.mediadelivery.io/img/1920/5d742fb1f66f4d95855be3318b52dffd.jpg", "site_section": "http://www.hs.fi/uutiset/rss/", "section_title": "Uutiset - Helsingin Sanomat", "url": "http://www.hs.fi/nyt/art-2000005053151.html", "country": "FI", "domain_rank": 7256, "title": "& Other Stories avaa helmikuun alussa Helsinkiin – Näistä syistä muotiliikettä on odotettu ja nämä meiltä vielä puuttuvat", "performance_score": 3, "site": "hs.fi", "participants_count": 0, "title_full": "& Other Stories avaa helmikuun alussa Helsinkiin – Näistä syistä muotiliikettä on odotettu ja nämä meiltä vielä puuttuvat", "spam_score": 0.0, "site_type": "blogs", "published": "2017-01-20T15:32:00.000+02:00", "replies_count": 0, "uuid": "a2144b1330f8e738dc7c089e89bedda744aea7f1"}, "author": "", "url": "http://www.hs.fi/nyt/art-2000005053151.html", "ord_in_thread": 0, "title": "& Other Stories avaa helmikuun alussa Helsinkiin – Näistä syistä muotiliikettä on odotettu ja nämä meiltä vielä puuttuvat", "locations": [], "entities": {"persons": [{"name": "ainakin", "sentiment": "none"}], "locations": [{"name": "finland", "sentiment": "none"}], "organizations": [{"name": "inditex", "sentiment": "none"}, {"name": "abercrombie & fitch", "sentiment": "none"}, {"name": "h&m", "sentiment": "none"}, {"name": "topshop", "sentiment": "none"}, {"name": "primark", "sentiment": "none"}]}, "highlightText": "", "language": "english", "persons": [], "text": "& Other Stories avaa helmikuun alussa Helsinkiin – Näistä syistä muotiliikettä on odotettu ja nämä meiltä vielä puuttuvat H&M-ketju avaa odotetun brändimyymälänsä Aleksanterinkadulla helmikuun alussa – mutta miksi siitä kohistaan? Nyt.fi 20.1.2017 10:32 Toukokuussa 2016 levisi tieto, joka sai muodinystävät varpailleen: Vaateliike & Other Stories avaa liikkeen Aleksanterinkadulle http://www.hs.fi/nyt/art-2 2900603.html , Galleria Esplanadin katutasoon ”keväällä 2017”. Vaatemyymälä olisi ketjun ensimmäinen Suomessa. No, nyt tuo aika on tullut: & Other Storiesin nettisivuilla lukee liikkeiden kohdalla ”Finland” sekä tarkempi avausajankohta. Se on 3. helmikuuta klo 12: Vuonna 2013 lanseerattu & Other Stories on H&M:n omistama, ja sitä on tituleerataan yleisesti ketjun ”hienommaksi naistenvaateliikeeksi” tai ihan suoraan ”luksusliikkeeksi”. H&M omistaa myös COS-ketjun, joka on vastaavasti yhtiön perusbrändiä kalliimpi.& Other Storiesin tuotteet eivät ole lopulta kauhean paljon kalliimpia kuin H&M:n valikoima. Fashionista-sivusto http://fashionista.com/2013/03/and-other-stories-h-m-review vertaili & Other Storiesin hintoja toiseen H&M:n Suomessa toimivaan ”luksusketjuun” eli COS:iin ja totesi hinnat niitä halvemmiksi. & Other Storiesin maine on kiirinyt maailmalla paristakin syystä: liikkeen kauneudenhoitotuotteet, meikit, korut ja eritoten tuoksukynttilät ovat suosittuja.Jotenkin vielä järkevissä hinnoissa olevat erikoistuotteet, kuten prätkätakit, ovat ketjun kuuluisia juttuja.Viime vuonna lähetetyssä tiedotteessa luvattiin, että Galleria Esplanadin tiloihin tulee ”n. 850 neliömetriä asusteita, laukkuja, koruja, kauneustuotteita, kenkiä sekä ready-to-wear-mallistoja”. Sitten & Other Storiesin tyyli , joka tulee hyvin lähelle ruotsalaista Acnea, joka on luksusbrändi – ja luksushinnoissa.Nyt Suomeen tuleva & Other Stories vahvistaa H&M:n brändisuoraa, johon varsinaisten H&M-liikkeiden lisäksi kuuluvat COS:it ja myös värikkyydestä tunnettu Monki-ketju. Suomessa oli aiemmin ketjun brändeistä myös Weekdayn myymälä, joka kuitenkin suljettiin.& Other Storiesia voisi luonnehtia pohjoismaisemmaksi versioksi kovasta kilpailijastaan Zarasta, joka sijaitsee vain satojen metrien päässä uudesta liikkeestä. & Other Storiesin omistava H&M ja Zaran omistava Inditex ovat maailman suurimpien muotiketjujen joukossa.Inditexin tunnetaan Suomessa lähinnä Zara-merkistä, mutta ulkomailla se kilpailee & Other Storiesin kanssa esimerkiksi Bershka- ja Pull&Bear-merkeillä. Entä miksi & Other Stories sitten on niin odotettu Suomessakin? Ainakin H&M on panostanut ketjuun voimakkaasti viime vuosina: yhtiö on avannut nopeasti COS- ja & Other Stories -liikkeitä eri puolilla maailmaa, ja hakee niistä uutta kasvua. Brändit siis näkyvät.Lisäksi tuotteiden pohjoismainen henki vetoaa juuri Pohjoismaissa. & Other Stories on pitkästä aikaa ollut ketju, jonka tuotteita suomalaiset ovat hakeneet verkkokaupan ajassakin matkoilta Tukholmasta tai kauempaa, koska uutuutta ei ole ollut saatavilla Suomessa.Espanjasta lähtöisin oleva Inditex ei ole vastaavaa ilmiötä onnistunut Pohjoismaissa viime vuosina luomaan. Lähelle saattaisivat päästä esimerkiksi brittiläiset Topshop ja halpa- ja kertakäyttömuodista tunnettu Primark. Takavuosien suosikki American Apparel taas on selvitystilassa ja sulkemassa myymälöitään. Mutta entä nyt? Mitä nyt sitten ulkomailta haetaan? Ehkä japanilainen Uniqlo, amerikkalainen Abercrombie & Fitch, brittiläinen All Saints tai hipsteriketju Urban Outfitters voisivat yhä olla pyhiinvaelluskohteita?Helmikuun alussa yksi on kuitenkin joukosta poissa – tervetuloa Suomeen!", "external_links": [], "published": "2017-01-20T15:32:00.000+02:00", "crawled": "2017-01-20T11:03:11.194+02:00", "highlightTitle": ""}